### به نام بزرگترین برنامه‌نویس جهان
#### سلام
__مموریتو__ با هدف کمک به انجام کارها بدون استرس و نگرانی برپایه روش جی‌تی‌دی از کتابی با نام **_جی‌تی‌دی: هنر بهره‌وری بدون استرس_** از دیوید آلن با ترجمه‌ی علی‌اصغر هنرمند ساخته شده است. درابتدا مموریتو فقط یک پروژه دانشگاهی برای اتمام مقطع کارشناسی این جانب بود اما دلیل برآن نبود که این نرم‌افزار امکاناتی کمتر از نرم‌افزارهای مشابه داشته باشد.
***
نرم‌افزار مموریتو با استفاده از زبان‌های برنامه‌نویسی همچون _C++_، _Javascript_، _PHP_، _QML_ و همچنین چارچوب نرم‌افزاری _Qt (کیوت)_ و براساس معماری برنامه‌نویسی MVC ساخته شده‌است.
***
این نرم‌افزار می‌تواند به دو صورت آنلاین و آفلاین دراختیارشما قرار بگیرد، درهنگامی که شما به شبکه جهانی اینترنت دسترسی نداشته‌باشید، اطلاعات برروی دستگاه شما ذخیره شده و در اولین اتصال به شبکه جهانی اینترنت با پایگاه داده‌ی سرور همگام‌سازی می‌شود.
***
شما می‌توانید از مموریتو در دستگاه‌هایی که از لینوکس، ویندوز، مک، اندروید و همچنین آی‌او‌اس بهره می‌برند، استفاده کنید و اطلاعات به صورت یکپارچه در این دستگاه‌ها در اختیار شما قرار خواهند گرفت.
***
در مموریتو تلاش بر این بوده‌است که مدیریت حداکثر امکانات در اختیار شما باشد و شما بتوانید هربخش را باتوجه به سلیقه و دلخواه خود تنظیم کنید از جمله طرح زمینه و رنگ اصلی برنامه، البته دقت شود که این تنظیمات مختص به دستگاه است و شما می‌توانید در دستگاهی دیگر از تنظیمات دلخواه دیگری استفاده نمائید.
***
مموریتو به صورت متن‌باز (Open source) در اختیار شما قرار گرفته‌است و شما می‌توانید کد منبع (Source code) آن‌را دریافت کرده و تغییرات موردنظر خود را اعمال نمائید. مموریتو با مجوز آزاد GPL منتشر شده‌است، بنابراین شما نیز درصورت اعمال تغییرات در کد باید نرم‌افزار خود را تحت مجوز GPL منتشر کرده و کد منبع را در اختیار کاربران قراردهید. من از اعمال تغییرات شما استقبال خواهم‌کرد و خیلی خوشحال خواهم‌شد اگر این تغییرات را هم به مموریتو اضافه نمائیم، در صورت تمایل می‌توانید با ارسال Pull Request در مخزن گیتهاب و یا با ایمیل نرم‌افزار به نشانی memoritoApp@gmail.com با ما در ارتباط باشید و همچنین می‌توانید در مخزن گیتهاب به این نرم‌افزار ستاره بدهید یا آن‌را Fork نمائید.
***
_برای اطلاعات بیشتر می‌توانید به نشانی تارنمای نرم‌افزار به نشانی __Memorito.ir__ مراجعه نمائید._
***
در پایان لازم می‌دانم از تمام کسانی که اینجانب را در ساخت این نرم‌افزار همراهی کردند قدردانی نمایم و به صورت ویژه تشکر فروانی داشته‌باشم از استاد عزیزم، جناب آقای دکتر حسین غفاریان برای راهنمایی‌های خوبشان در پیاده‌سازی و بهره‌مندی حداکثری از روش جی‌تی‌دی در این نرم‌افزار، از دوست خوبم جناب آقای علی بنی‌اسدی برای ترجمه نرم‌افزار به زبان انگلیسی و مشاوره‌های کارگشای ایشان در طراحی رابط کاربری و همچنین تشکر ویژه دارم از سرکار خانم زهرا امیراحمدی برای تهیه و تدوین خلاصه‌ی کتاب و همچنین نظرات خوبشان در جهت بهبود تجربه کاربری این نرم‌افزار.
***
***

نشانی تارنمای نرم‌افزار: _**Memorito.ir**_
***
نشانی پست الکترونیکی نرم‌افزار: _**memoritoApp@gmail.com**_
***
نشانی مخزن گیتهاب نرم افزار: _**github.com/Mr17MG/Memorito**_
